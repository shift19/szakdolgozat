# Online grafikus szerkesztő alkalmazás TikZ ábrák készítéséhez

*BSc szakdolgozat*

A TikZ egy LaTeX-hez készített csomag, amely segítségével vektorgrafikus ábrákat lehet készíteni. Az előre definiált rajzelemek paramétereinek a megadásával procedurális módon lehet vele rajzolni többek között például gráfokat, grafikonokat, geometriához kapcsolódó illusztrációkat.

A csomag a rajzolási műveletek megadását szöveges formában teszi lehetővé. A dolgozat célja, hogy bemutassa egy online szerkesztőfelületnek a tervezését és elkészítését, amely grafikus szerkesztést tesz lehetővé, az eredményt pedig LaTeX-be visszailleszthető forrásszöveg formájában adja.

A dolgozat felsorolja a hasonló célú alkalmazásokat, összehasonlítja azok funkcióit. Specifikálja a szerkesztőfelületet. Vizsgálja annak lehetőségét, hogy a korábban már szerkesztett ábrák milyen esetekben módosíthatók az alkalmazással a LaTeX-es forráskód ismeretében.

